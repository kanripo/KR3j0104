# -*- mode: mandoku-view; -*-
#+TITLE: 春渚紀聞
#+DATE: 2015-08-24 23:23:21.191573
#+PROPERTY: ID KR3j0104
#+PROPERTY: BASEEDITION WYG    
#+PROPERTY: JUAN 提要
<pb:KR3j0104_WYG_000-1a>¶
欽定四庫全書　　　　　子部十¶
　春渚記聞　　　　　　　雜家類三(雜說之屬/)¶
　　提要¶
　　　　(臣/)等謹案春渚記聞十卷宋何薳撰薳浦城¶
　　　　人自號韓青老農其書分襍記五卷東坡事¶
　　　　實一卷詩詞事畧一卷襍書琴事附墨說一¶
　　　　卷記研一卷記丹藥一卷明陳繼儒秘笈所¶
　　　　刋僅前五卷乃姚士粦得於沈虎臣者後毛¶
<pb:KR3j0104_WYG_000-1b>¶
　　　　晉得舊本補其脱遺始為完書即此本也薳¶
　　　　父去非嘗以蘇軾荐得官故記軾事特詳其¶
　　　　襍記多引仙鬼報應兼及瑣事如既稱劉仲¶
　　　　甫奕棋無敵又記祝不疑奕勝仲甫前後兩¶
　　　　條自相矛盾殊為不檢又蔡絛鐵圍山叢談¶
　　　　稱前以奕勝仲甫者為王憨子後以奕勝仲¶
　　　　甫者為晉士明與祝不疑之說亦不合殆傳¶
　　　　聞異詞歟張有為張先之孫所作復古編今¶
<pb:KR3j0104_WYG_000-2a>¶
　　　　尚有𫝊本而此書乃作章有則或𫝊冩之訛¶
　　　　非薳之舊也乾隆四十二年六月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
